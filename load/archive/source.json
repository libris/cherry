{"description": "\u00bbGodt! Emellertid \u2014 du skall best\u00e4mdt icke uppfatta det falskt \u2014 men \u00e4nnu en sak: jag tror du borde d\u00e4rvid, s\u00e4rskildt med h\u00e4nsyn till Tr\u00f6gelin, som ju snart blir familjefar, taga \u00e4nnu en smula liff\u00f6rs\u00e4kring; och jag till\u00e5ter mig f\u00e4sta din uppm\u00e4rksamhet p\u00e5 de alldeles s\u00e4rskildt gynnsamma villkor, under hvilka brand- och lif-f\u00f6rs\u00e4kringsbolaget \u00bbNordpolen\u00bb meddelar sina f\u00f6rs\u00e4kringar. Som det af dessa prospekt ...\u00bb N\u00e5gon sprang ute i kaf\u00e9et; strax d\u00e4rp\u00e5 h\u00f6rdes Karins st\u00e4mma omedelbart utanf\u00f6r d\u00f6rren: \u00bbHerrarna sitta d\u00e4rinne.\u00bb D\u00e4rvid fl\u00f6g d\u00f6rren upp. Herrarna s\u00e5go f\u00f6rst bara Karins ytterst intresserade ansikte. Men i n\u00e4sta \u00f6gonblick stod Tr\u00f6gelin i d\u00f6rr\u00f6ppningen. Han bar sorgflor om cylindern. \u00bbJag har mist min hustru,\u00bb sade han."}